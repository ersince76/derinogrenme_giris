Çanakkale Zaferi
Diğer
•

26 Mart 02:00
Mustafa Kemal Atatürk ve şehitlerimizi rahmetle anıyorum!

Biz iki yıldır Çanakkale Biga’da yaşıyoruz. Her yıl gider kutsal mekanları/şehitlikleri gezeriz. Geçen yıl pandemi /sağlık sorunlarım nedeniyle gidemedik. Önceki yıldan fotoğraflarla yazıyorum bu yazıyı. Biga’dan bonelerimizi takıp yola çıkmıştık. Önce Çanakkale’de kıyıya inmiş karşı yakaya bakmıştık.
DUR YOLCU ANITI

Derinliği insanı duygulandıran/düşündüren veciz sözlerden oluşuyor anıt: “Dur Yolcu bilmeden gelip bastığın bu toprak bir devrin battığı yerdir.” Öylece çakılıp kalmıştık bir süre gemiler, yolcular geçmişti önümüzden sonra Turuva atı ahşap heykeline doğru yürümüştük. Sonra Nusret mayın gemisine gitmiştik. Küçük ama kahraman bir gemi. Küçücük, ama burada döşediği mayınlarla yedi düvelin diz çökmesini sağlamıştı. Komutan bizi gezdirdi Nusret Mayın gemisinin büyük savaştaki rolünü anlattı gururlanarak dinledik, hayranlık içinde fotoğraflarını çektim.

ŞEHİTLİKLERİ, ABİDEYİ GEZDİK

Çanakkale boğazının serin yeline teslim olup karşıya geçip şehitlikleri bir bir gezmiştik. O kadar çok yazıldı/anlatıldı konuşuldu ki ben ayrıntılarına girmeyeceğim. Seyit Onbaşı ve diğer anıtları gezerek abideye kadar sürdük arabamızı. Abideye gittik insanlar yoğun biçimde geziyorlardı; heyecanlıydılar, gururlu/onurluydular. Songül Çanakkale Savaşı’nın anlatıldığı o muhteşem Pano’nun önünde fotoğrafımı çekti. O panonun önde ben de çok heyecanlıydım, gururluydum. Bir ulus Çanakkale’de sadece Türk tarihinin değil bütün dünya tarihinin akışını canları pahasına vatan topraklarını koruyarak sağlamıştı.

KOCATEPE’DE HEYECAN GURUR ZİRVEDE

 Kocatepe’de büyük kahraman Mustafa Kemal Atatürk anıtı önünde Songül’le fotoğrafımızı çektirdik. Şehitlikleri siperleri gezdik. Her siperde destan yaratan askerimiz dünya tarihinin sayfalarına; “Çanakkale geçilmez ilkesini” silinmemek üzere burada yazmıştır. Bugün ayrıntıları anlatmayacağım. Fotoğraflar konuşsun istiyorum. Bu kutsal mekanları/şehitlikleri tüm insanların gezmesini görmesini isterim. Bu büyük savaşın nasıl kazanıldığını mekanları görerek/hissederek gezmelisiniz. Çanakkale zaferinin büyük kahramanı Mustafa Kemal Atatürk ve aziz şehitlerimizi; şükranla/rahmetle,saygıyla anıyorum.  