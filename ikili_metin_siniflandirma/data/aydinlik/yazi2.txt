Enver Altaylı’nın önündeki tek seçenek
Diğer
•

27 Aralık 2020 02:00

CIA bağlantılı Enver Altaylı’nın “Devletin gizli kalması gereken bilgilerini casusluk için temin ettiği” gerekçesiyle yargılanması devam ediyor. Davayı Aydınlık dışında düzenli takip eden gazete yok.

Altaylı, istisnasız her celsede önce mahkeme heyetini sonra Aydınlıkçıları hedef aldı. İddianameyi Rusçuların yazdığını, savcıların Rusya’nın çıkarlarını savunduğunu iddia etti.

Altaylı son duruşmada tehditler savuran konuşmasıyla, Nazi devletine 4 yıl hizmet eden, sonra CIA emrine giren hocası Ruzi Nazar’ın seçimini hatırlattı. 

Nazi ordusunda albay olan kayınpederi Roth savaştaki yenilgiden sonra Ruzi’ye soruyor: 

Gidebileceğin iki ülkeden biri ABD, diğeri Türkiye. ABD’yi tercih edersen Türkiye’ye gidebilirsin. Ancak Türkiye’ye gittiğinde bir daha ABD’ye gitmen zor olur. Kararını ver: Ya ABD ya Türkiye.

Ruzi Türkiye’yi değil ABD’yi tercih eder!

Türkiye’ye ise CIA ajanı olarak gelir ve 12 yıl boyunca Ankara’dan ABD’ye bilgi taşır. Varlığını coni varlığına armağan eder. 

‘Soğuk savaş’ bitti, şimdi sıcak savaştayız.

Mehmetçik Pentagon’un terör kantonlarını karton gibi yıkıp geçti. FETÖ ayaklar altında. Mavi Vatan’da kararlıyız. Azerbaycan’da işgal altındaki topraklarımızı hızla kurtardık. Bütün bunları önce Türk milletinin öz gücüyle sonra Rusya ve komşularımızla omuz omuza yaptık.

Altaylı, zihni ABD’ye bağlandığı için bu tarihi kazanımların üzerinden atlıyor. Bu yüzden de her konuşması Doğu Perinçek düşmanlığıyla başlayıp “Rusçu” suçlamasıyla sona eriyor.

Hocası Ruzi’nin önünde bir ABD seçeneği vardı. Altaylı’nın bundan sonra böyle bir imkanı yok.

Tehdit ettiği savcılar Altaylı’yı başka bir devlet adına kendi devletine ihanet etmekten kurtarıyor. Artık önünde tek seçenek var: Ya Türkiye ya da Türkiye!