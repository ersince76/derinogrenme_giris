

Sevgili İstiklal Gazetesi okurları. Yedi düvelin saldırı mekanizmasını oluşturduğu Cumhur ittifakı için son viraj, son üç gün.

İlk defa hükümeti bu denli sarsacaklarına inananlar birleşti, tek yekün içinde Emperyalizme göz kırparak meydanlarda karşılık aradı.

 Avrupa’da PKK’nın bürolarını açan, Almanya’nın göbeğinde miting düzenleyen terör seviciler, ağa babalarından aldığı güçü halkımıza yansıtmaya çalıştı. Sadece HDP değil, 15 Temmuz’dan önce ‘Ben Başbakan olacağım’ naraları atanlar ile 15 temmuz Darbesine ‘kontrollü darbe’ diyen partilerde ortak oldu. Çünkü onlar için düşman sadece Ak partiydi.

Değerli okurum, Ak Parti neden bu denli rahatsızlık veriyor sorusuna cevap ararsanız,gereken sonuca ulaşırsınız.

Ak parti, Dünya beşten büyüktür demeseydi, Filistin zulmünün baş aktörü siyonistlere kafa tutmasaydı, sizce başına bunlar gelir miydi?

Şimdi toplumun değer yargılarını küçümseyip tarihlerine, geçmişlerine bakmadan cuma çıkışları yapanlar, dün camileri ahıra çevirmemiş miydi?

Ahlak abidesi olması gerekenler, ahlaksız şiirlerle kendilerini yeterince rezil etmedi mi? 

Değerli okurum, artık son viraj, son üç gün. Haç ile Hilal’in kavgasında ya Hilal’den yana tavır takınacaksınız, ya da Haç’ı elinde taşıyanlara maşa olacaksınız.

Ne alakası var demeyin. Basit bir düşünceyle Ak Partiye saldıranların kimler olduğunu gözlemlemeniz yeterli olacaktır.

İmam Şafi ne güzel söylemiş; ‘Düşman okunu takip edin, o sizi hak ehline götürecektir’

Bizler düşmanın okunu takip ettiğimizde, karşımıza Siyonistler, Emperyalistler,Daeşçiler, PKK’lılar, PYD’liler, Fetöcüler, Darbe seviciler, Bir dolara satılanlar çıkmadı mı?

Ve bugün meydanlarda ‘beni başkan yaparsanız hepsiyle barışacağım’ diyenler.

Oyun net. Kurulmuş olan tuzak Hilal’e karşıdır. Gezi parkıyla test edilen, 15 Temmuz’da işgale kalkışanlar, artık sandıkta yıkmanın yöntemlerini arıyorlar.

Ortaya atılan söylemler, kontrollü klipto ifadeler Milleti Ak Parti milletvekillerinden soğutup, Recep Tayyip Erdoğan’ı yalnız bırakmaya çalışanlar, aynı saldırının, aynı tuzağın farklı renkleridir.

Bizim için Cumhur ittifakı millet aklıyla birlikte yol almaktadır. İnşallah, 25 Haziranda, Ak parti ile MHP’yi tam kadroyla Meclis’e taşımamız birinci vazifedir.

Şimdi vakit, Türkiye vaktidir.

Şimdi vakit, millet aklıdır.
