

İrtica; eskiye dönüş, geriye gitme, aşırılık yanlısı ve ilerlemeye karşı olarak tanımlanmaktadır.

         Tanımlaması yukarıda görüldüğü gibi olmakla birlikte özellikle İslam düşmanı sapkın, gerici ve yobazlar “dinin emir ve yasaklarına uyan dinine bağlı insanlar” için kullanarak cahilleri yanıltmaya çalışmaktadırlar.

         Harp okullarına giriş şartlarını belirleyen yönetmeliğin “irtica ve bölücü görüşleri benimsememiş veya bu faaliyetlere karışmamış olmak” hükmünün yerine “terör örgütlerine veya milli güvenliğe karşı faaliyette bulunduğuna karar verilen gruplara üyelik, iltisak ya da irtibatı bulunmamak“ hükmünün getirilmesine, “irticaya harp okullarının kapıları açılıyor” diyerek kuyruğuna basılmış kedi gibi bağırıyorlar!

         Bunlar, 28 Şubat darbesinde olduğu gibi belli çevrelerin çığırtkanlığını yapan yalaka, yalancı durduğu yeri belli olmayan fırıldak adamlardır.

         Bu irticacı zihniyet televizyonlarda Allah(c.c.)’ın dinine hizmet eden kişi ve kuruluşları “irticacı” olarak itham ediyorlar.

         Siz kimsiniz ulan beş para etmez adamlar!

         Ülkemiz Müslümanları, İslami Cemaatleri sizin şamar oğlanınız değil, akıl fukarası adamlar!

         -Sizden daha iyi irticacı olur mu?

         Hiçbir Müslümanı ve İslami Cemaati irticacı olarak itham etme hakkınız yoktur, bunu böyle biliniz!

         Ülkesi ve milleti için canını seve seve verebilen insanların çocukları bu ülkenin tüm kurumlarına devletimizin koyduğu kurallar çerçevesinde herkes kadar girme hakkına sahiptirler.

         -Kaldı ki, yüzde 99’nun kendisini Müslüman olarak tanımladığı bir ülkenin subaylarının dindar olmasının kime ne zararı olur?

         Keşke olsalar. Sadece subayları değil; vatandaşın tamamı dindar olsa!

         Bir Müslüman, ülkesini milletini seven sıradan bir vatandaş olarak sizden ve sizin suçlamalarınızdan bıktık!

         -Televizyonlara çıkarılıp konuşturuluyorsunuz diye kendinizi adam mı sanıyorsunuz?

         Sizleri çıktığınız televizyon programlarında izliyorum; çok cahil bilgisizsiniz!

         İnanın, cahiliye artığı gerici ve yobaz ancak sizin kadar olur; çünkü, cahiliye dönemi hayat tarzını çağdaşlık, ilericilik kılıfı altında sunuyor, İslami olan her şeye karşı çıkıyorsunuz!

         Ayasofya Başimamı veya başka bir din adamı Allah(c.c.)’ın bir emrini söylüyor, “vay sen nasıl söylersin bu sözleri” veryansın linçe tabi tutuluyor!

         Anlamak mümkün değil!  

         Sizin çağdaşlık ve ilericilik dediğiniz şey nedir ya!

         Dün de bugün de yarın da irtica; İslami olmayan her şeydir!

İslam, Müslümana ilerinin ilerisini görmesine ışık tutar yol gösterir. İslam’ın nurunu arkasına alamayanın sonu felakettir; ayrıca gericiliktir!

Lafa gelince Müslümanız demekten de geri kalmıyorsunuz amma işiniz gücünüz İslami olan her şeyin karşısında olmak!

Bir kişi Müslümanım deyip İslami olan her şeye karşı çıkıyorsa o kişi yüzde doksandokuz değil; yüzde yüze MÜNAFIKTIR!

Ben size söyleyeyim:

Allah(c.c.)’ın hiçbir emrini kabul etmeme, karşısında olma gibi bir durum söz konusu bile olamaz!

Kumar, faiz, zina, içki büyük günah olup bunların büyük günah olduğuna inanmamak kişiyi kafir yapar.

Bütün hocalar bunun haramlığını söyleyecekler, söylemeleri vazifelerinin gereğidir. Söylediklerinde hiçbir şekilde suçlanamazlar!

İnsanlığın ortak birikimi sonucu insanlara faydalı olan bilimsel ve teknolojik gelişmelere hiçbir Müslüman karşı olamaz ve faydalanır; çağdaşlık diye sunulan pespaye yaşam biçimlerine karşı olur.

İrticacı olanlar İslamiyet öncesi dönem olan cahiliye dönemi yaşam biçimlerini benimseyenlerdir.

O dönemde de içki, kumar, zina, faiz gibi büyük günahlar serbest olup yoğun bir şekilde bu günahlar işleniyordu.

İşte bu pespaye yaşam tarzlarını İslam ortadan kaldırdı.

Korkunuz buysa korkunuzu içinizde yaşayın ve Müslümanları irticacı diye itham etmeyiniz!

Şunu unutmayın!

BATIL her zaman kaybedecek ve BATIL’a meyledenler ömürlerinin sonuna kadar korku içinde yaşayacaklar!
