Alevilerimize kurulan tuzak ve yanıtsız kalan sorular
Diğer
•

24 Aralık 2020 02:00

Aydınlık günlerdir Avrupa Alevi Birlikleri Konfederasyonu Başkanı Hüseyin Mat’ın Alman devletiyle yaptığı çalışmaları gündeme getiriyor. Mat haberlerimize bir televizyon kanalında “yanıt” verdi.

Şöyle diyor: 

- Aydınlık Alevilere saldırıyor.

- Derin devletin gazetesi.

- Karalama kampanyası.

- Nefret yayıyorlar.

- İnkarcılar.

- Asimilasyoncular.

- Yalancılar.

Mat'ın hakaret içeren cümlelerinde büyüteçle fikir aradık. 

Sorularımızı kamuoyunun da dikkatine sunalım: 

- Kuzey Ren Vestfalya Eyalet Parlamentosu’na sunduğunuz dilekçede statü talebini nasıl ifade ettiniz? Metni kamuoyuna açıklayacak mısınız?

- 10 Aralık’ta alınan “Kamu Tüzel Kişilik Statüsü” kararını “Kiliselerle aynı hak ve yetkilere sahip olduk” cümlesiyle duyurdunuz. Aynı metinde artık “devletin bir partneri” olduğunuzu ve “ekonomik destek fonlarından da faydalanabileceğinizi” belirttiniz. Partnerlik ilişkisinde temel gündeminiz nedir? Ekonomik destek fonlarıyla hangi faaliyetleri yapmayı planlıyorsunuz?

- Aleviliğin İslamiyet dışı olarak tanımlanması hakkındaki görüşünüz nedir?

- Alman devletinin Alevilere yönelik siyasetlerini nasıl değerlendiriyorsunuz?

- Sosyal medya paylaşımlarınızda terör hükümlüsü Selahattin Demirtaş’ın özgürlüğünü savunuyorsunuz. ABD’den silah ve para alan bir terör örgütünün siyasi sözcüsünü savunmak Alevilerin vatanseverliğiyle bağdaşır mı?

- Alevi derneklerinin bazılarında Atatürk resimleri indirilirken tepki gösterdiniz mi?

- Emperyalist devletlerin etnik ve mezhepçi kışkırtmalarına karşı BİR olmadan, İRİ olmak, buna karşı mücadele etmeden DİRİ olmak mümkün müdür?