
Kadıköy hobisine devam
2

Deplasman lideri Fenerbahçe kendi evinde bu istatistiği yapmakta bu sene çok zorlandı. Gençlerbirliği maçı takım için üç puan alıp bir seri yakalamak... 

Gustavo, Sosa, Mert kendi aralarında pas trafiğini iyi yapan oyuncular olduğu için tercihini bu yönde kullanan Erol Hoca mutlak kazanması gereken maçta çift forvetle de başlayabilirdi. 

Oyuna baskılı başlayan Sarı-Lacivertliler ilk 10 dakika içerisinde iki pozisyon bulduktan sonra, rakibinin alanı daraltıp defans hattını iyice geriye kurunca Fenerbahçe orta sahada top çevirmekten başka bir atılım yapamadı. Sahada yaslanan defansı çözmek için Pelkas, Sosa, Samuel dışında yaratıcı oyuncu olmayınca Thiam top almak için geriye kadar geldi. 

Fenerbahçe için gol için en büyük silah ‘duran top’a kalmıştı her şey öyle de oldu. Sosa, Novak anlaşması Trabzon günlerini hatırlattı. 

Şampiyonluğa giden bir takım, derbiler hariç bütün maçlarını kapalı defansa karşı oynuyor hala bunu çözmek için sahada bir planınız yok. Samuel adam geçecek, Pelkas becerisi ile gol atacak, forvetiniz zaten yokları oynuyor. 

Kadıköy’de defans hatalarını bir hobi haline getiren oyunculara bu seferde Serdar Aziz katıldı. Kendi kalesine gönderdiği topla, oyuna dirençli başlayan başkent ekibinin oyunda kalmasını sağladı. Deyim yerindeyse kaleye şut atmadan beraberliği buldu. 

Lima’nın karşı karşıya kaldığı pozisyon gol olsa Fenerbahçe için kabus dakikaları ilk yarı bitmeden başlayacaktı. 

İkinci yarı Mert-Cisse sonrası Thiam-Samatta değişiklikleri Sarı-Lacivertli oyuncuları heyecanlandıramadı. 

Samatta bıraktığı yerde, Cisse becerikli bir oyuncu getirecek önüne bırakacak boş kaleye gol atayım beklentisi, İrfan Can form tutmayı bekleyecek, tek beklenti Pelkas ya da Gustavo’nun şutu.  

Ofsayt kokan pozisyonda golü kalesinde gören Sarı-Lacivertliler için Kadıköy’de bulutlar iyice kararmış oldu. 

Ligin en fazla gol yiyen takımına siz zorla sadece 1 gol atabiliyorsunuz o da duran toptan. Erol hoca bu tür maçlarda pas yüzdesi iyi olan oyuncularla değil, çift forvet yapıp oyununu rakibine hükmeden bir takımla çıkmalı. 

Rakiplerinin kazasız geçirdiği haftada, Fenerbahçe kazanamama alışkanlığını devam ettirerek derbiye bir bakıma havlu atarak gitmiş oldu. 

Kadıköy’de puan kaybetmek Fenerbahçe için bir hobi haline geldi sanırım. 