Koç’un Fenerbahçe’si ile BM omuz omuza, TCE sapkınlığına

Bazı yazılar, zamana meydan okuyarak güncelliğini korur ve alıntı yapmak zorunda kalırsınız. Tıpkı bugün yapacağımız gibi; Milli Şairimiz Mehmet Akif Ersoy ‘Medeniyet denilen tek dişi kalmış canavar..’ derken, bugün o canavar nerelerde pusu kurduğu, gün ve saati geldiğinde eylemlerini nasıl gerçekleştirdiğine şahit olmaktayız.. Üstad Osman Yüksel Serdengeçti’nin söylediklerine kulak/gönül verelim; “Mürailiği, dalkavukluğu, imansızlığı bırakalım. Kör ve nankör olmayalım! Milletimizin istiklâlini, istikbalini düşüyorsak hakikî tehlikenin nerede olduğunu, nereden geleceğini bilelim…”. ‘Fenerbahçe, Ali Koç ile nereye?’ sorusunu yönelttiğimiz yazı başlığımızın içeriğinde, ‘Kasım 2018’de Fenerbahçe Spor Kulübü olarak Başkanımız Ali Koç’un öncülüğünde Birleşmiş Milletler (BM) ile kadın ve kız çocukları için küresel bir anlaşma gerçekleştirdik…’ ifadeleri yer alıyor”du. Bu demek oluyor ki Fenerbahçe gibi ülkemizde spor adı altında hizmet veren devasa bir STK’nın (Sivil Toplum Kuruluşu) Toplumsal Cinsiyet Eşitliği (TCE) gibi Batı kaynaklı bir anlayışa malzeme yapılmasının kabullenir bir tarafı olmamalı!..

İBB’DE CUMA VAKTİ LGBT EĞİTİMİ 

Ekrem İmamoğlu Başkanlığındaki İBB’nin mevcut yöneticilerinin personeli için, Müslümanların Bayramı olan Cuma günü, namaz vaktine LGBT eğitimi koyma rezaleti güncelliğini korurken, Ali Koç’un Fenerbahçe’yi kullanarak, kulübün resmi internet sitesinden İstanbul Sözleşmesine karşı çıkan yayını gördükten sonra, merak edip araştıralım dedik. Sayın Koç, bu tür açıklamaları Fenerbahçe üzerinden yapmasını, sonradan da olsa, hata olarak değerlendirir, pişmanlık duyar diye düşündük ve kulübün resmi internet sitesine girip araştırma yaptığımızda, hiç de öyle olmadığını şahit olduk. Sportif manada iyi yerlere gelmesinden daha çok, ülkemizin en büyük STK’larından biri olan Fenerbahçe’nin nasıl kullanıldığını gördüğümüzde ‘Bu kadar da olmaz ki!’ hayretiyle birlikte, ‘Koç ve yönetimi kulüple bağlantısını kesene kadar,  Fenerbahçeliğimi askıya alıyorum’ şeklindeki kararımızın, ne kadar yerinde ve haklı bir karar olduğunu daha iyi anlamış olduk... 

KOÇ İLE BM’NİN TCE ORTAKLIĞI 

2018 yılında başlayan Toplumsal Cinsiyet Eşitliği (TCE) hareketiyle ilgili sarı-lacivertli kulübün internet sitesinde yer alan haber başlığı aynen şöyle; ‘Fenerbahçe Başkanı Ali Koç, kulübün, Birleşmiş Milletler Kadın Birimi’nin (UN Women) Eylül 2014’te başlattığı ve Koç Topluluğu’nun Türkiye’deki ana destekçisi olduğu HeForShe hareketi ile “Birlikte Eşitiz” diyerek güçlerini birleştirmesinin ardından bugün Fenerbahçe Faruk Ilgaz Tesisleri’nde, çeşitli basın kuruluşlarının spor müdürleriyle sohbet toplantısında bir araya geldi.’  Fenerbahçe’nin mevcut başkanı Ali Koç’un sözlerine kulak kabarttık; ‘Fenerbahçe, Türkiye’de ciddi bir sorun olan cinsiyet eşitliği konusunda bir mesafe kat etmemiz çok önemli… Toplantıya kimler katılıyor: Koç Grubu’ndan Sayın Oya Ünlü Kızıl, Birleşmiş Milletler (BM) Kadın Birimi Temsilcisi, 2015 yılından bu yana Türkiye’de bulunan Sayın Dr. Sabine Freizer ve Tüpraş CEO’su Sayın İbrahim Yelmenoğlu ile beraberiz. Bugün spor içinde ve spor dışında bir konuyu sizlere aktarmak için buradayız…’ Sayın Koç’un açıklamalarına baktığımızda, Toplumsal Cinsiyet Eşitliğinin (TCE) yaygınlaşması için en önemli Sponsor Birleşmiş Milletler ve temsilcisinin de 2015 yılından bugüne ülkemizde olması dikkat çekiyor. Fenerbahçe üzerinden yapılan çalışmaların ayrıntıları, kulübün resmi internet sitesinden (www.fenerbahçe.org) görülebilir. Toplumsal Cinsiyet Eşitliği (TCE) hususunda Diyanet İşleri Başkanı Prof. Dr. Sayın Ali Erbaş’ın görüşleriyle yazımızı tamamlayalım; ‘…Aileyi tahrip eden, insani ve ahlaki değerleri hiçe sayan söz konusu propagandanın; özgürlük, onur vb. kavramlarla servis edilmesi bir algı operasyonu ve aldatmacadır.’  